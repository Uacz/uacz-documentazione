Il **giorno solare** è l’intervallo di tempo che passa tra due passaggi consecutivi del Sole sullo stesso meridiano terrestre, ovvero il tempo che intercorre tra due mezzogiorni astronomici consecutivi. La sua durata media è di circa 24 ore. Il giorno solare è leggermente più lungo del giorno siderale perché la Terra deve compiere una rotazione leggermente superiore ai 360° per riportare il Sole nella stessa posizione di prima, a causa del suo moto di rivoluzione attorno al Sole.